---
layout: default
description: Jōdō Groningen is een vereniging van enthousiaste beoefenaars van Shintō Musō-ryū, een klassieke Japanse stokvechtkunst met vierhonderd jaar historie
title: Shintō Musō-ryū jōdō, Japanse stokvechtkunst met vierhonderd jaar historie
---
<figure class="cover">
  <img height="1080" width="1920" fetchpriority="high"
    src="/assets/images/MG7629-720w.webp"
    srcset="
      /assets/images/MG7629-720w.webp 720w,
      /assets/images/MG7629-1080w.webp 1080w,
      /assets/images/MG7629-1920w.webp 1920w"
    alt="Embu (demonstratie) bij de European Koryū Convention 2015 in Hamburg, Duitsland" />
  <figcaption>
    <i>Enbu</i> <span lang="ja">演武</span> (demonstratie) bij de European Koryū Convention 2015 in Hamburg, Duitsland
    (Foto © Thomas Maier)
  </figcaption>
</figure>

# Shintō Musō-ryū jōdō, Japanse stokvechtkunst met vierhonderd jaar historie

### Over _jōdō_

<div lang="ja" class="banner" alt="Shintō Musō-ryū jō">神道夢想流杖</div>

_Jōdō_ <span lang="ja">杖道</span> (Japans voor ‘Weg van de stok’) is een klassieke Japanse krijgskunst waarin een stok van 128 centimeter lang wordt gebruikt om een zwaardvechter te verslaan. De school, waarvan de officiële naam ‘Shintō Musō-ryū’ <span lang="ja">神道夢想流</span> is, gaat terug tot het begin van de zeventiende eeuw. De grondlegger is de Japanse krijger Musō Gonnosuke Katsuyoshi <span lang="ja">夢想權之助勝吉</span>. Musō was als zwaardvechter ongeslagen uit verschillende duels gekomen, totdat hij de beroemde Miyamoto Musashi <span lang="ja">宮本武蔵</span> trof.

Zijn nederlaag zette hem aan tot een pelgrimstocht naar een bergtempel, waar hij zich dagelijks aan intensieve reinigingsrituelen en gevechtsoefeningen wijdde. Na 37 dagen kwam hij door een visioen tot het inzicht hoe hij de superieure techniek van Miyamoto kon overwinnen — met een eenvoudige stok. De school is bewaard gebleven en in de loop der tijd uitgebreid. Latere meesters hebben ook technieken met andere wapens aan de school toegevoegd. Inmiddels wordt _jōdō_ over de hele wereld in kleine groepen beoefend.

### Waarom _jōdō_ beoefenen?

De beoefening draait vooral om de beheersing van jezelf: beweging, gevoel, gedachten en emoties. De ervaring van iemand die je werkelijk met een wapen aanvalt is in het begin overweldigend. De _kata_ <span lang="ja">形</span> (vormen) die je met een aanvaller oefent, bieden veilige kaders om jezelf te polijsten. Een voor een neem je overbodige bewegingen weg, stukje bij beetje vind je meer scherpte en rust. Op het allerlaatste moment ontsnappen aan een zwaard dat naar je hoofd suist, geeft een onbeschrijflijk gevoel.

<figure class="gallery">
  <div class="gallery-grid">
    <img height="384" width="576" src="/assets/images/DSCF74071-576w.webp" fetchpriority="low" loading="lazy" alt="Ran-ai door Christiaan Zandt en Jan Gerrit Post" />
    <img height="384" width="576" src="/assets/images/DSCF7432-576w.webp" fetchpriority="low" loading="lazy" alt="Ran-ai door Christiaan Zandt en Jan Gerrit Post" />
    <img height="384" width="576" src="/assets/images/DSCF9191-576w.webp" fetchpriority="low" loading="lazy" alt="Ran-ai door Hilde Schmidt en Jan Gerrit Post" />
    <img height="384" width="576" src="/assets/images/DSCF7472-576w.webp" fetchpriority="low" loading="lazy" alt="Ran-ai door Hilde Schmidt en Christiaan Zandt" />
  </div>
  <figcaption>
    <i>Keiko</i> <span lang="ja">稽古</span> (training) bij de European Summer Gasshuku 2023 in Herzogenhorn, Duitsland
    (Foto’s © Cédric Russo)
  </figcaption>
</figure>


## _Jōdō_ beoefenen

### Voor wie is _jōdō_ geschikt?

Een klassieke Japanse krijgskunst beoefenen vereist geduld, doorzettingsvermogen en vertrouwen. Voor het aanleren van alle _kata_ is heel wat jaren training nodig, waarin je soms met sprongen vooruitgaat en je soms juist weinig lijkt te ontwikkelen.

De leraar en gevorderden werken regelmatig een-op-een met je om een ervaring over te brengen: mondelinge uitleg is er alleen om dat te ondersteunen. Het is daarom belangrijk dat je sensitief bent voor wat je bij jezelf en de ander waarneemt: hoe is de afstand en timing, waar is onnodige spanning, wat zie ik, waar is actie of rust? Door herhaling, gewaarwording en onderzoek kun je het nadoen van bewegingen ontstijgen; en wordt _jōdō_ werkelijk een ‘Weg’.

### _Jōdō_ in het dagelijks leven

<div lang="ja" class="banner" alt="Jin-gi-rei-chi-shin">仁義礼智信</div>

Shintō Musō-ryū is sterk beïnvloed door het neoconfucianisme, waarin de vijf waarden menslievendheid (_jin_ <span lang="ja">仁</span>), plicht (_gi_ <span lang="ja">義</span>), hoffelijkheid (_rei_ <span lang="ja">礼</span>), wijsheid (_chi_ <span lang="ja">智</span>) en oprechtheid (_shin_ <span lang="ja">信</span>) centraal staan. In de school wordt daarnaar regelmatig verwezen en het certificaat van meesterschap (_menkyo kaiden_ <span lang="ja">免許皆伝</span>) spoort nadrukkelijk aan om die vijf waarden te beschermen.

Dat is een mooi voorbeeld van de manier waarop het krijgshaftige en culturele leven vervlochten waren in het klassieke Japan. Een klassieke Japanse krijgskunst beoefen je om jezelf integraal te ontwikkelen. Die vijf waarden worden daardoor de meetlat van je handelen, tijdens de training en in het dagelijks leven.

<figure class="feature">
  <img height="576" width="864" src="/assets/images/DSCF9279-864w.webp" fetchpriority="low" loading="lazy" alt="Ran-ai door Olga Vasylieva en Hilde Schmidt" />
</figure>

## Lessen in Groningen

### Tijden

We trainen op maandagavond van 19.00 tot 21.00 uur in de gymzaal Oranje aan de Kluiverboom 1c in Groningen. In de schoolvakanties is de zaal gesloten, dan zijn er gewoonlijk geen lessen.

Eenmaal per maand organiseren we een _keikokai_ <span lang="ja">稽古会</span> (centrale training) op zaterdagmiddag van 13.30 tot 16.30 uur op dezelfde locatie.

### Locatie

<address>
  Gymzalen Kluiverboom<br>
  Zaal Oranje<br>
  Kluiverboom 1c<br>
  9732 KZ Groningen
</address>

Je kunt je auto parkeren op de parkeerplaats voor CSG Kluiverboom. Je fiets kun je stallen in de fietsenrekken bij het gebouw van FC Lewenborg. De gymzalen zijn alleen te voet bereikbaar, de ingang is bovenaan de trap aan de zijde van de Stadsweg.

Andere aanverwante _jōdō_-groepen waar je in Nederland kunt trainen vind je in [Amsterdam](https://www.shin-shinbuken.nl "Budovereniging Shin-ShinBuKen Amsterdam"){:target="_blank"}, [Helmond](https://www.jodo-helmond.nl "Jodo Helmond"){:target="_blank"} en [Schiedam](https://budokai-ibuki.nl/ "Budokai Ibuki"){:target="_blank"}. De <abbr title="Fédération européenne de Jōdō">FEJ</abbr> heeft een overzicht van alle aangesloten [_jōdō_-groepen in Europa](https://fej.ch/en/dojo.htm){:target="_blank"}.

<iframe allowfullscreen class="map" frameborder="0" loading="lazy" referrerpolicy="no-referrer-when-downgrade"
  src="https://maps.googleapis.com/maps/embed/v1/place?key=${{ vars.GOOGLE_MAPS_API_KEY }}&q=place_id:ChIJjcOGKazSyUcR1p4E9ETbMIw&zoom=13"
  title="Google Maps-kaart met de trainingslocatie van Jōdō Groningen">
</iframe>

## Uitrusting voor de training

### Wapens

<div lang="ja" class="banner" alt="Keiko shōkon">稽古照今</div>

Voor de meeste technieken van _jōdō_ gebruik je een _jō_ <span lang="ja">杖</span> (een eikenhouten stok van 128 centimeter lengte en 2,4 centimeter doorsnee) en een _bokken_ <span lang="ja">木剣</span> (een houten Japans zwaard) met een _tsuba_ <span lang="ja">鍔</span> (handbeschermer) en _tsubadome_ <span lang="ja">鍔留</span> (rubberen ring om de tsuba vast te zetten). Wanneer je vordert, gebruik je ook verschillende andere wapens, zoals een _kodachi_ <span lang="ja">小太刀</span> (kort zwaard) en _tanjo_ <span lang="ja">短杖</span> (korte stok).

### Kleding

De trainingskleding bestaat traditioneel uit een _keikogi_ <span lang="ja">稽古着</span> (jas), _obi_ <span lang="ja">帯</span> (band) en _hakama_ <span lang="ja">袴</span> (wijde, geplooide broek). Alles is bij voorkeur van natuurlijk katoen en indigoblauw geverfd.

Als je wilt beginnen, zorgen wij voor een set wapens die je kunt gebruiken. Voor de training draag je het beste kleding waarin je gemakkelijk kunt bewegen. We trainen binnen zonder schoeisel.

<figure class="gallery">
  <div class="gallery-grid">
    <img height="384" width="576" src="/assets/images/DSCF7792-576w.webp" fetchpriority="low" loading="lazy" alt="Isshin-ryū kusarigamajutsu door Jan Gerrit Post en Christiaan Zandt" />
    <img height="384" width="576" src="/assets/images/DSCF9311-576w.webp" fetchpriority="low" loading="lazy" alt="Isshin-ryū kusarigamajutsu door Jan Gerrit Post en Christiaan Zandt" />
    <img height="384" width="576" src="/assets/images/DSCF7736-576w.webp" fetchpriority="low" loading="lazy" alt="Ikkaku-ryū juttejutsu door Jan Gerrit Post en Christiaan Zandt" />
    <img height="384" width="576" src="/assets/images/DSCF9445-576w.webp" fetchpriority="low" loading="lazy" alt="Ikkaku-ryū juttejutsu door Jan Gerrit Post en Christiaan Zandt" />
  </div>
</figure>

## Meedoen &amp; lid worden

### Kosten

De maandelijkse contributie voor de lessen is 22 euro. Je kunt daarvoor aan de wekelijkse en maandelijkse lessen deelnemen. Alle leden van onze vereniging zijn aangesloten bij de [Fédération européenne de Jōdō (FEJ)](https://fej.ch/){:target="_blank"}, gevestigd in Zwitserland. Lid worden van de FEJ kost eenmalig 22 euro, de jaarlijkse contributie is daarna 22 euro.

### Lesgevers

De lessen worden gegeven door Jan Gerrit Post ([officieel leraar van de <abbr title="Fédération européenne de Jōdō">FEJ</abbr>](https://www.fej.ch/en/tea-jgpost.htm){:target="_blank"}, _sho-mokuroku_ <span lang="ja">初目録</span>). Christiaan Zandt (_sho-mokuroku_ <span lang="ja">初目録</span>) en Hilde Schmidt (_oku-iri_ <span lang="ja">奥入</span>) assisteren daarbij. Met hun drieën vormen zij ook het bestuur van de vereniging.

### Contact

Heb je een vraag, wil je eens langskomen om te kijken of meedoen aan een proefles? Je kunt een paar keer meedoen om de sfeer te proeven en te ontdekken of _jōdō_ iets voor jou is. Stuur ons een bericht per [e-mail](mailto:info@jodo-groningen.nl) of via onze [Facebook-pagina](https://www.facebook.com/profile.php?id=61557443532908){:target="_blank"}, dan nemen we zo snel mogelijk contact met je op.
